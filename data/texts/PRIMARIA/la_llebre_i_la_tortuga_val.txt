Hi havia una vegada una Llebre molt orgullosa de ser l'animal més veloç del bosc.
Constantment, demostrava la seua velocitat davant de la resta dels animals.
...i tots els matins, en passar per davant de la Sra. Tortuga, es burlava d'ella dient-li:
—No córregues tant, que et cansaràs! Ja, ja, ja.
Un dia, la tortuga li va contestar:
—Què t'apostes a què et guanye en una carrera?
—A mi? —Va dir la Llebre sense parar de riure. —M'aposte un sac ple de safanòries.
—Accepte! —Va contestar la tortuga.
Al matí següent, tots els animals estaven presents per a donar l'eixida a la carrera.
—Preparats! Llestos!...
—Ja! —Va donar l'eixida el Rabosot.
La llebre va eixir com un raig en sentir el senyal.
De seguida, havia recorregut la meitat del trajecte... i va tindre una idea.
«Si em pare ací, voré passar la tortuga i podré burlar-me d'ella».
Pensat i fet! La llebre es va tombar a esperar davall d'un arbre i allí es va quedar adormida.
Al cap d'una estona, lenta però segura, la tortuga va avançar a la llebre que dormia plàcidament.
Poc després, la llebre es va despertar i...
Sorpresa! la Tortuga ja estava molt prop de la línia de meta.
La Llebre va córrer amb totes les seues forces, però era massa tard. La Tortuga va arribar en primer lloc.
Tots els animals li van aplaudir.
Havia guanyat la carrera.
La llebre, humiliada, va entregar el sac de safanòries promés.
I la tortuga va agrair el suport convidant a safanòries a tots els animals.
—Gràcies, amics! Gràcies!
I conte contat, conte acabat.